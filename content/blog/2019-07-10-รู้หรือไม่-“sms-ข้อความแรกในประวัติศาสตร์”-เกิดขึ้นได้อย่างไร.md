---
title: ' รู้หรือไม่ “SMS ข้อความแรกในประวัติศาสตร์” เกิดขึ้นได้อย่างไร?'
thumbnail: /blog/img/thaibulk_190711_0003_0.jpg
date: 2019-07-10T09:02:40.738Z
description: >-
  รู้หรือไม่ กับ ThaiBulkSMS  “SMS ข้อความแรกในประวัติศาสตร์”
  เกิดขึ้นได้อย่างไร?  การส่งข้อความสั้นบนมือถือ หรือ SMS (short message
  service) เกิดขึ้นมาได้อย่างไร วันนี้ ThaiBulkSMS จะเล่าให้ฟังค่ะ  ลองหลับตา
  แล้วสูดหายใจลึกๆ จินตนาการย้อนกลับไปราวๆ กว่า 27 ปีที่แล้ว  ซึ่งแน่นอน
  ในเวลานั้น โลกยังไม่รู้จักกับสมาร์ทโฟนแน่ๆ
---
การส่งข้อความสั้นบนมือถือ หรือ SMS (short message service) เกิดขึ้นมาได้อย่างไร วันนี้ ThaiBulkSMS จะเล่าให้ฟังค่ะ 
ลองหลับตา แล้วสูดหายใจลึกๆ จินตนาการย้อนกลับไปราวๆ กว่า 27 ปีที่แล้ว
 ซึ่งแน่นอน ในเวลานั้น โลกยังไม่รู้จักกับสมาร์ทโฟนแน่ๆ 

ย้อนไปเมื่อวันที่ 3 ธันวาคม 1992 ถือเป็นวันที่ SMS ข้อความแรกได้ถูกส่งผ่านไปยังโทรศัพท์มือถือ ครั้งแรกของโลก!!
 โดย นีล แพพเวิร์ธ (Neil Papworth) วิศวกรหนุ่มชาวอังกฤษ อายุ 22 ปี ในขณะนั้น เขาคือชายคนแรกที่พัฒนาและทำการส่ง SMS บนมือถือได้สำเร็จ

ก่อนหน้านี้ นีล ทำงานอยู่ในทีม วิศวกรทดสอบระบบ ประจำเครือข่ายโทรคมนาคม Sema Group Telecoms 
หน้าที่หลักของทีม คือการพัฒนาเทคโนโลยี สำหรับส่งข้อความสั้น (short message) ให้ลูกค้าของ Vodafone ได้ใช้
 ด้วยความมุ่งมั่น บวกกับความพยายามเรื่อยมา ในที่สุด นีลกับทีมงาน ก็พัฒนาฟีเจอร์การส่ง SMS ได้สำเร็จ

โดยข้อความ SMS แรกของโลก ที่ นีล ทำการส่งนั้น เขาส่งไปที่มือถือของ ริชาร์ด จาร์วิส (Richard Jarvis) กรรมการบริหารค่ายโทรศัพท์มือถือ Vodafone ในขณะนั้น 

ข้อความที่ส่ง ก็เป็นข้อความสั้นๆ น่ารักๆว่า **"สุขสันต์วันคริสต์มาส" (Merry Christmas)**

- - -

ความสำเร็จของ นีล และทีมงาน นับเป็นก้าวแรก ที่ทำให้ “โทรศัพท์เป็นมากกว่าโทรศัพท์” นั่นคือ สามารถทำให้เราส่ง SMS ให้กันและกันได้
 เป็นก้าวแรกในการต่อยอดพัฒนาไปสู่ โทรศัพท์ที่กลายมาเป็น "สมาร์ทโฟน" ในปัจจุบัน ในที่สุด 

ขอบคุณ นีล และทีมงาน ที่ทำให้เราได้ส่ง SMS หากันค่ะ .. ^^
