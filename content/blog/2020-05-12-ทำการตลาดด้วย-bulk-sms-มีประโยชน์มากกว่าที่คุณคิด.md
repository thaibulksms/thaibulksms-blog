---
title: 'ทำการตลาดด้วย Bulk SMS มีประโยชน์มากกว่าที่คุณคิด  '
thumbnail: /blog/img/267-converted-.jpg
date: 2020-05-12T06:10:00.000Z
description: >-
  เป็นบริการ SMS สำหรับองค์กรหรือกลุ่มธุรกิจที่ต้องการใช้ SMS
  ส่งไปยังกลุ่มเป้าหมายครั้งละมาก ๆ  เพื่อการส่งต่อข้อความประชาสัมพันธ์ต่าง ๆ
  ในการส่งเพียงครั้งเดียว หรือเรียกอีกอย่างว่า การกระจายข้อมูลด้วยการทำ
  Broadcast
---
**SMS** ย่อมาจากคำว่า **Short Message Service** เป็นบริการส่งข้อความ ซึ่งมีลักษณะคล้ายกับการส่งข้อความด้วยอีเมล แต่สามารถส่งข้อความผ่านหมายเลขโทรศัพท์มือถือโดยไม่ต้องใช้อินเทอร์เน็ต

**Bulk SMS ::**

 	เป็นบริการ SMS สำหรับองค์กรหรือกลุ่มธุรกิจที่ต้องการใช้ SMS ส่งไปยังกลุ่มเป้าหมายครั้งละมาก ๆ  เพื่อการส่งต่อข้อความประชาสัมพันธ์ต่าง ๆ ในการส่งเพียงครั้งเดียว หรือเรียกอีกอย่างว่า การกระจายข้อมูลด้วยการทำ Broadcast 

**Bulk SMS สามารถทำอะไรได้บ้าง ::**

	การนำ SMS มาใช้เพื่อการทำการตลาดนั้น มีเยอะมากแล้วแต่จุดประสงค์หรือเนื้อหาที่ต้องการจะสื่อสารออกไป และที่สำคัญ Bulk SMS นั้นไม่ใช่ทำได้แค่การ  Broadcast แต่เพียงอย่างเดียวเท่านั้น มาดูกันว่า Bulk SMS ทำอะไรได้บ้าง

* **ส่งข้อความแบบส่วนบุคคล (Personalize)** 

ด้วยการคัดแยกกลุ่มผู้รับปลายทาง และการส่งข้อความออกไปตามจุดประสงค์ของแต่ละกลุ่ม เพื่อให้ปลายทางได้รับข้อความที่ตรงและเหมาะสมกับผู้รับมากที่สุด

* **ส่งข้อความประชาสัมพันธ์** 

SMS สามารถส่งข้อความเพื่อประชาสัมพันธ์ได้ ไม่ว่าจะเป็นการประชาสัมพันธ์ทั่วไปเกี่ยวกับธุรกิจของคุณ การส่งข้อความเชิญเข้าร่วมงานและกิจกรรมต่าง ๆ เป็นต้น

* **ส่งข้อความส่งเสริมการขาย แจ้งสิทธิ์ แจ้งโปรโมชั่น**

ไม่ใช่แค่จะส่งข้อความเพื่อประชาสัมพันธ์เท่านั้น คุณยังสามารถใช้ SMS เพื่อแจ้งสิทธิประโยชน์ต่าง ๆ ของลูกค้า รวมถึงแจ้งโปรโมชั่นและข้อความส่งเสริมการขายได้ด้วย อาทิเช่น การลดส่วนลด โค้ดเพื่อซื้อสินค้าในราคาพิเศษ

* **ส่งข้อความเพื่อแจ้งรายงานสถานะต่าง ๆ** 

ไม่ว่าจะเป็นการแจ้งสถานะการชำระเงิน การแจ้งอนุมัติประกันต่าง ๆ แจ้งการส่งเอกสารกรมธรรม์ เป็นต้น

* **สร้างความสัมพันธ์ระหว่างคุณและลูกค้า (Customer Relationship)**

การส่งข้อความเพื่อให้ลูกค้ากับคุณสนิทกันมากขึ้น ด้วยข้อความเพื่อให้ความรู้ โดยไม่สนใจการขาย

* **ทำการสะสมแต้ม  (Loyalty Program)** 

หลายคนอาจจะยังไม่ทราบว่า SMS สามารถทำการสะสมแต้มได้ เช่น การแจ้งยอดสะสมในการซื้อของว่ามีแต้มเท่าไหร่ สามารถนำ SMS มาแสดงได้ ณ จุดบริการการขาย ได้รับสินค้าในราคาพิเศษหรือแลกรับของสัมนาคุณได้ เป็นต้น 

* **แจ้งเตือนภัยฉุกเฉิน** 

เนื่องด้วย SMS เป็นช่องทางการกระจายข้อมูลที่รวดเร็ว ทำให้การกระจายข้อมูลแบบฉุกเฉิน ควรจะต้องใช้ SMS เช่น การแจ้งเตือนภัยพิบัติทุกประเภท การแจ้งเตือนจุดนัดหมายเมื่อเกิดเหตุฉุกเฉิน รวมถึงข้อมูลต่าง ๆ  ที่รัฐบาลต้องการแจ้งให้ประชาชนทราบ

* **การส่งข้อความแบบกำหนดพื้นที (LBS)**

ส่งข้อความแบบกำหนดพื้นที คือการใช้ SMS ร่วมกับทำการตลาดแบบออฟไลน์ โดยไม่ต้องใช้หมายเลขโทรศัพท์ ผู้รับจะได้รับข้อความในขณะที่เดินเข้ามาภายในรัศมีหรืออีเว้นท์ที่คุณต้องการได้

* **แจ้งข้อความสำคัญภายในองค์กร**

ให้คุณได้ส่งข้อความภายในองค์กรหรือให้กับพนักงานภายในบริษัทของคุณได้ ไม่ว่าจะเป็นการประชาสัมพันธ์ นัดหมาย แจ้งเหตุการณ์สำคัญ เป็นต้น

* **แจ้งนัดหมายเพื่อพบปะ สัมนาหรือประชุม**

ไม่ใช่แค่ส่งข้อความภายในองค์กรเท่านั้น คุณสามารถส่งข้อความเพื่อนัดหมายการประชุม หรือนัดสัมนาภายนอกองค์กรณ์ก็ได้เช่นกัน

* **SMS Alert**

ส่งเพื่อให้คุณส่งข้อความไปยังหมายเลขปลายทาง สำหรับการแจ้งเตือนเหตุการณ์ต่างๆ ไปยังโทรศัพท์มือถือ โดยการเชื่อมต่อด้วยซอฟแวร์ เช่น การแจ้งเตือนการถอนหรือโอนเงินในบัญชีของธนาคารต่าง ๆ แจ้งเตือนการขนส่งสินค้า เป็นต้น

* **ยืนยันตัวตน (OTP)**

การส่งข้อความเพื่อยืนยันตัวตน หรือ One Time Password (OTP)  เพิ่มความปลอดภัยให้กับลูกค้าของคุณ และส่งเสริมให้แบรนด์น่าเชื่อถือในการดูแลข้อมูลลูกค้า เช่น การเข้าถึงข้อมูลสำคัญของระบบแอปพลิเคชัน ธนาคารหรือแอปอีคอมเมิร์ซต่าง ๆ เป็นต้น

![](/blog/img/new-message-concept-illustration_114360-636.jpg)

**ข้อดีหรือจุดเด่นของ SMS ::**

	แน่นอนว่าทุกเครื่องมือทางการตลาดย่อมมีข้อดีและจุดเด่น SMS เองก็เช่นกัน จึงทำให้ SMS ถูกใช้ในการทำการตลาดกันอย่างแพร่ในปัจจุบัน

* **ส่งง่ายและรวดเร็ว**

ให้คุณได้ส่งข้อความได้อย่างง่ายดายและรวดเร็ว เพียงพิมพ์ข้อความสั้น ๆ และส่งไปตามเบอร์ที่คุณกำหนดไว้เท่านั้น

* **ราคาถูกแและคุ้มค่า**

เริ่มต้นด้วยราคาหลักสตางค์เท่านั้น และยิ่งซื้อมากก็ยิ่งได้ราคาที่คุ้มค่ามากขึ้นเท่านั้น

* **กำหนดงบประมาณได้**

ไม่ว่าคุณจะมีงบประมานมากน้อยเท่าไหร่ ก็สามารถทำการตลาดด้วย SMS ได้ โดยการซื้อแบบเติมเครดิต ไม่ต้องจ่ายแบบรายเดือน

* **ปลายทางไม่จำเป็นต้องมีอินเทอร์เน็ต** 

เครื่องมือเพียงอย่างเดียวที่ปลายทางจะได้รับข้อมูลโดยไม่ต้องพึ่งอินเทอร์เน็ต ถึงแม้ว่าอินเทอร์เน็ตจะถูกใช้งานอย่างแพร่หลาย แต่ก็ยังมีบางสถานที่หรือบุคคลบางกลุ่มที่ไม่นิยมใช้อินเทอร์เน็ตมากนัก นับว่าเป็นจุดเด่นที่ทำให้ SMS ยังคงถูกใช้อยู่ในปัจจุบัน

* **เหมาะกับธุรกิจเชิงรุก**

เพียงหยิบโทรศัพท์ขึ้นมาคุณก็สามารถให้ข้อความแล้ว ซึ่งต่างจากเครื่องมืออื่น ๆ ที่ต้องรอให้ผู้รับเข้ามาเห็นเอง ยิ่งข้อความไหนที่สำคัญจนอยากให้ผู้รับเห็นทันที SMS นี่แหละเป็นตัวเลือกอันดับแรกของคุณ



> สำหรับผู้ประกอบการ นักธุรกิจ นักการตลาด และทุก ๆ ท่าน ที่เริ่มสนใจอยากที่จะนำ SMS ไปเป็นเครื่องมือทางการตลาดในธุรกิจของคุณ สามารถปรึกษาเราได้ฟรี โดยไม่เสียค่าใช้จ่ายใด ๆ เรายินดีและพร้อมที่จะดูแล ให้คำปรึกษาทุกท่านค่ะ
