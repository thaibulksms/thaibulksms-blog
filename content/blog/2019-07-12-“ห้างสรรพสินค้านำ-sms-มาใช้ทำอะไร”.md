---
title: “ห้างสรรพสินค้านำ SMS มาใช้ทำอะไร”
thumbnail: /blog/img/thaibulk_190711_0011.jpg
date: 2019-07-12T03:35:37.754Z
description: ' อย่างที่เราทราบกันดี ว่าเรากำลังช่วงที่บ้านเมืองกำลังพัฒนาให้เท่าทันประเทศชั้นนำอื่นๆ มีธุรกิจต่างๆเกิดขึ้นมากมาย ทำให้การแข่งขันในเชิงธุรกิจในช่วงนี้เข้มข้นมากเลยทีเดียว ซึ่งธุรกิจห้างสรรพสินค้าก็เช่นเดียวกันที่ ต่างแย่งกันผุดขึ้นมาเหมือนดอกเห็ด ดังนั้นทางห้างสรรพสินค้าต่างหากลยุทธ์ที่จะมาชนะใจของเหล่าบรรดาลูกค้าและชนะคู่แข่งด้วย ซึ่ง SMS นี่แหละค่ะ ที่เป็นหนึ่งในกลยุทธ์ที่ห้างสรรพสินค้าทั้งหลายเลือกใช้มาทำการตลาด (SMS Marketing)'
---
อย่างที่เราทราบกันดี ว่าเรากำลังช่วงที่บ้านเมืองกำลังพัฒนาให้เท่าทันประเทศชั้นนำอื่นๆ มีธุรกิจต่างๆเกิดขึ้นมากมาย ทำให้การแข่งขันในเชิงธุรกิจในช่วงนี้เข้มข้นมากเลยทีเดียว ซึ่งธุรกิจห้างสรรพสินค้าก็เช่นเดียวกันที่ ต่างแย่งกันผุดขึ้นมาเหมือนดอกเห็ด ดังนั้นทางห้างสรรพสินค้าต่างหากลยุทธ์ที่จะมาชนะใจของเหล่าบรรดาลูกค้าและชนะคู่แข่งด้วย ซึ่ง SMS นี่แหละค่ะ ที่เป็นหนึ่งในกลยุทธ์ที่ห้างสรรพสินค้าทั้งหลายเลือกใช้มาทำการตลาด **(SMS Marketing)**

**SMS Marketing คืออะไร**

 คือ การทำการตลาดรูปแบบหนึ่ง เพื่อนำเสนอ สร้างยอดขาย ประชาสัมพันธ์ ผ่านทางมือถือไปยังผู้บริโภคหรือลูกค้าโดยตรง และการทำการตลาดแบบนี้นั้นมักจะได้ผลที่ดีกว่าช่องทางอื่น เพราะเป็นการตลาดที่ทำให้เราเข้าถึงลูกค้าได้อย่างตรงจุด ตรงเป้าหมาย และที่สำคัญเรามักจะเปิด SMS มากกว่าการเปิดอีเมลล์เสียอีก

**ห้างสรรพสินค้าใช้ SMS ทำอะไรบ้าง**

**ใช้เป็นสื่อโฆษณาชั้นดี :** เมื่อมีข่าวสารหรือสินค้าใหม่ๆ ทางห้างสรรพสินค้าหรือทางร้านค้าต่างๆมักจะส่งข้อความมาบอกเรา ว่ามีสินค้ามาใหม่หรือลดราคา พร้อมทั้งลิ้งรายละเอียดต่างๆให้เราได้ตัดสินใจว่าจะช้อปดีหรือไม่

**ใช้เป็นสื่อประชาสัมพันธ์ออฟไลน์ :** หลายครั้งที่ทางห้างสรรพสินค้ามักจะมีกิจกรรมแบบออฟไลน์แล้วเราไม่ทราบ ทำให้ยอดขายหรือคนเข้าชมงานอาจจะไม่ถึงตามเป้า การส่งข้อความมาบอกว่าตอนนี้มีกิจกรรมจัดอยู่จะเป็นการกระจายข่าวไปได้อย่างรวดเร็วมากขึ้น และไม่สินเปลืองงบประมาณในการทำโบร์ชัวร์เหมือนเมื่อก่อน

**ใช้แจ้งสิทธิ์หรือแจ้งยอด :** การแจ้งยอดหรือการแจ้งสิทธิ์ต่างๆผ่านทาง SMS เป็นการบริการอย่างหนึ่งที่ทำให้ลูกค้ารู้สึกประทับใจง่ายๆ และยังเป็นประโยชน์ต่อลูกค้าด้วย

**ใช้เล่นเกมกิจกรรมกระตุ้นการขาย :**  เมื่อเริ่มอยากสร้างยอดขายหรือจัดงานเซลล์ ห้างสรรพสินค้าจะส่งข้อความในเชิงให้เราร่วมสนุก เพื่อได้รับอะไรบางอย่าง เช่น แต้มสะสมหรือคูปองโค้ดเพื่อให้เรานำสิ่งเหล่านั้นไปซื้อสินค้าที่ร่วมรายการ เรามักจะเห็นห้างสรรพสินค้าหรือร้านค้าต่างๆมักจะใช้วิธีบ่อยๆ ในการเพิ่มยอดขายนั้นเองค่ะ
