---
title: ปิดการขายด้วย Testimonials ทำง่ายๆแต่ผลลัพท์เกินคาด
thumbnail: /blog/img/1_ypau7xtrkzm_ryvpg-m_jq.jpeg
date: 2020-01-17T07:40:14.050Z
description: >-
  การมี Testimonial เป็นหนึ่งในความลับที่เหล่านักการตลาดไม่อยากบอกใครเท่าไหร่นัก
  เนื่องจากมันเป็นเคล็ดลับสำคัญที่ช่วยเพิ่มยอดขาย ให้พุ่งพยานไปถึงเป้าหมาย
  ทำให้การขายเป็นเรื่องง่าย ปิดยอดขายได้โดยไม่ต้องออกไปพบลูกค้าเลยล่ะ
---
> Testimonials ที่ดีจะช่วยเพิ่มโอกาสการขายเพิ่มขึ้นถึง 62%

เพราะการมี Testimonials เป็น Social Proof อย่างหนึ่งที่จะทำให้ลูกค้าเชื่อมั่นที่จะซื้อสินค้าหรือบริการของเรามากขึ้น Testimonials จะช่วยยืนยันถึงคุณภาพหรือระดับการบริการได้ดี โดยเป็นการไม่ได้อวยตัวเองแต่ให้คนอื่นแสดงความคิดเห็น จะเห็นได้ว่าการทำการตลาดโดยเฉพาะการค้าหรือบริการผ่านออนไลน์ต่างมี Testimonials ทั้งนั้น

การที่จะได้มาซึ่ง Testimonials ที่มีคุณภาพนั้น เราได้รวบรวมขั้นตอนต่างๆมาคุณแค่ 3 ข้อเท่านั้น เพียงแค่ทำตามนี้รับรองว่ายอดขายเพิ่มขึ้นแน่นอนค่ะ

**1. รูปแบบของ Testimonials ทั้งหมด 5 รูปแบบ ในแต่ละรูปแบบจะนำไปใช้ในช่องทางที่ค่อนข้างแตกต่างกัน ตามจุดประสงค์ของผู้ใช้งาน**

![](/blog/img/1_wj3qmadih52ynuze0niyyw.jpeg)

**Quotes** : เป็นการเขียนประโยค คำพูดสั้นๆเกี่ยวกับประสบการณ์ ความประทับใจ ของบุคคลที่น่าเชื่อถือหรือคนดังต่างๆ ว่าเขามีความคิดเห็นอย่างไรบ้างเกี่ยวกับแบรนด์ของเรา รูปแบบนี้มักจะถูกนำไปใช้ในหน้า landing pages ตรงส่วนสุดท้ายของการขาย ยิ่งโปรดักส์ของเราเน้นความเป็นทางการหรือเป็นแบบ B2B ยิ่งควรใช้ Testimonials ในรูปแบบนี้

![](/blog/img/1_e0odrhhl7tnx9wyuex4tew.jpeg)

**Social Media review** : Testimonials ในหัวข้อนี้ จะมาในรูปแบบของการรีวิวสินค้า ความประใจ บอกกล่าวความชอบและแนะนำให้ใช้ต่อ รีวิวเหล่านี้เรามักจะเห็นได้ทั่วไปจาก Facebook, Line, Twitter, LinkedIn หรือ Social Media ต่างๆ รวมถึงการรีวิวสินค้าในกลุ่มธุรกิจ e-commerce ด้วย Social Media review เหมาะสำหรับธุรกิจทุกประเภท ยิ่งแม่ค้าออนไลน์ที่มีคู่แข่งเยอะยิ่งแนะนำให้ใช้ค่ะ

![](/blog/img/1_dd6ksvzqjy7viuqujog7rg.jpeg)

**Video Interview** : เป็นการสัมภาษณ์ลูกค้าที่ใช้งานเราจริงแบบถามตอบ ที่มาในรูปแบบวิดีโอ ให้(ว่าที่)ลูกค้าได้เห็นภาพชัดเจนมากขึ้น ได้เห็นสีหน้าท่าทางของคนตอบ จะทำให้ดูน่าเชื่อถือมากกว่าการอ่านผ่านตัวหนังสือ ซึ่งเรามักจะเห็นตามโทรทัศน์หรือยูทูป

![](/blog/img/1_kiqgb9p_4wmqig3oxkjouw.jpeg)

**Interview** : คล้ายๆกับ Video Interview แต่ต่างกันตรงที่ รูปแบบนี้จะเป็นการสัมภาษณ์ผู้ใช้จริงแล้วนำมาเผยแพร่ผ่านตัวหนังสือ เหมาะสำหรับใครก็ตามที่มีลูกค้ารายใหญ่หรือค่อนข้างมีชื่อเสียง แต่ยังไม่มีเวลาทำ Video Interview ก็สามารถทำในรูปแบบนี้ได้เช่นเดียวกันค่ะ

![](/blog/img/1_bruixm89javijlyfd50xna.jpeg)

**Content** : เขียน content จาก case study นอกจากจะเป็นการโฆษณาสินค้าของเราแล้ว บทความเหล่านี้อาจจะกลายเป็นบทความที่มีคุณค่าติด SEO ทำให้คนที่มีความสนใจจากภายนอกคลิกเข้ามาอ่านเพิ่มยอดขายไปอีกทางหนึ่ง ทำให้สมัยนี้การทำ Content เป็นที่นิยมพอสมควร

:: **แนะนำ** ควรศึกษาโปรดักส์หรือบริการของเราให้ดีก่อนและเลือกรูปแบบ Testimonials ที่เหมาะสมกับโปรดักส์นั้นๆด้วยนะคะ

**2. ต้องการ Testimonials ในการขาย ก็ต้องขายของให้ได้ก่อน?**

มันเป็นเรื่องจริงในการทำ Testimonials เราจะต้องขายสินค้าให้ได้ก่อน แล้วนำคำชมของลูกค้าเหล่านั้นมาทำ แต่ถ้าเป็นธุรกิจใหม่หรือยังไม่มีใครมาเขียนรีวิวให้ล่ะจะทำอย่างไร? ให้คุณลองนำวิธีนี้ไปใช้ค่ะ

ลองให้(ว่าที่)ลูกค้าทดลองใช้ฟรี เมื่อมีคนใช้สินค้าของเรา ก็จะตัดสินได้แล้วว่าสินค้าของเรานั้นตอบโจทย์เขาหรือไม่ สมมุติว่ามีผู้ทดลองใช้ 20 คนอาจจะมี 3 คนมารีวิวให้เราก็ได้นะ

ถ้ายังไม่มีแนะให้ลองทำแบบสอบถาม จะทำให้เราได้คำตอบจากพวกเขาเร็วขึ้น

นอกจากการส่งแบบสอบถาม เราอาจจะลองโทรไปขอความคิดเห็นจากผู้ใช้งานเหล่านั้น แล้วมาเขียน Testimonials ก็ได้นะคะ

นอกจากวิธีให้ทดลองใช้ฟรี ยังมีวิธีอีกมากที่จะให้คุณได้มาซึ่ง Testimonial ขึ้นอยู่กับว่าโปรดักส์ของคุณว่าเป็นแบบไหน เช่น การตั้ง Hashtag สินค้าตามมีเดียต่างๆ, ออกบูรให้ทดลองใช้, เขียน content เชิงถามตอบกับคนอ่าน เป็นต้น

**3. เฟ้นหา Testimonial ที่มีคุณภาพ: ในเนื้อหาของ testimonials นั้นจะต้องประกอบไปด้วย 3 ส่วนด้วยกัน**

**ส่วนแรก**: ควรเกริ่นขึ้นมาด้วยสถานการณ์ก่อนใช้โปรดักส์ของเรา ว่าเป็นอย่างไร เพื่อให้คนอ่านคิดภาพตามได้ง่ายขึ้น

**ส่วนสอง**: เมื่อเกริ่นถึงสถานการณ์ก่อนใช ้ก็ต้องถามด้วยเมื่อใช้ของเราแล้วสถานะการณ์เป็นอย่างไร เพื่อให้คนอ่านเห็นถึงความแตกต่าง (ที่ไปในทางที่ดีขึ้น) เมื่อใช้โปรดักส์ของเราแล้ว

**ส่วนสาม**: ปิดท้ายด้วยพูดเชิญชวนหรือแนะนำ เพื่อเพิ่มความมั่นใจให้กับคนอ่านมากยิ่งขึ้น

และที่สำคัญในแต่ละข้อความจะต้องไม่ยาวจนเกินไป ควรหา Testimonial ที่มีความกระชับ อ่านแล้วเห็นจุดสำคัญทั้ง 3 ส่วนอย่างชัดเจน

**เพียงแค่ 3 ข้อนี้** คุณก็จะได้ Testimonials ที่มีคุณภาพ อย่าลืมนะคะ สิ่งที่สำคัญที่สุดคือ การหารูปแบบที่เหมาะกับธุรกิจของคุณให้เจอ และเฟ้นหาข้อความ Testimonials ที่ครบทั้ง 3 ส่วนที่บอกไป รับรองว่ายอดขายครั้งหน้านี้ พุ่งแรงแน่นอน



> หากคุณ ต้องการเพิ่มช่องทางทางการตลาดหรือต้องการเพิ่มความสัมพันธ์กับลูกค้า (CRM)ให้มากขี้น ThaiBulKSMS ผู้เชี่ยวชาญด้าน SMS Marketing ให้คุณเข้าถึงลูกค้าได้อย่างตรงกลุ่มเป้าหมายมากขึ้น
>
> ศึกษาเพิ่มเติมได้ที่: www.ThaiBulkSMS.com หรือติดต่อหมายเลข 02–798–6000
