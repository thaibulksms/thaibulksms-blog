---
title: 6 วิธี เก็บ Lead Generation ให้มีคุณภาพและเห็นผลอย่างรวดเร็ว
thumbnail: /blog/img/1_z-vh6gf4jnwjrdzyeqqhew.jpeg
date: 2020-01-15T08:20:28.663Z
description: >-
  Lead คำนี้นักการตลาดจะเอาไว้เรียก
  บุคคลที่คาดว่าจะมาเป็นลูกค้าของเราในอนาคตหรือ ว่าที่ลูกค้า นั่นเอง เพราะฉะนั้น
  Lead จะต้องเป็นคนที่สนใจในตัวสินค้าหรือบริการของเรา
  มีการสอบถามหรือแสดงตัวให้เรารู้จักเขาในระดับหนึ่ง
---
## :: Lead (ฐานรายชื่อ,ข้อมูลบุคคล,องค์กร) แก่นแท้ของคำนี้คืออะไร?

**Lead** คำนี้นักการตลาดจะเอาไว้เรียก บุคคลที่คาดว่าจะมาเป็นลูกค้าของเราในอนาคตหรือ ว่าที่ลูกค้า นั่นเอง เพราะฉะนั้น Lead จะต้องเป็นคนที่สนใจในตัวสินค้าหรือบริการของเรา มีการสอบถามหรือแสดงตัวให้เรารู้จักเขาในระดับหนึ่ง

ยกตัวอย่างเช่น การทักมาถามตัวสินค้าหรือบริการของเรา และมีการโต้ตอบกันมากพอสมควร จนทำให้เรามั่นใจว่าเขาเป็นว่าที่ลูกค้าเราค่ะ

.

## **:: 6 วิธีเก็บที่นิยมใช้ในการเก็บ Lead**

**1.จัดทำ Surveys**

เป็นวิธีเก็บ Lead ง่ายๆ เพียงแค่คุณทำ Surveys ขึ้นมาจากนั้นเริ่มแชร์มันออกไป คนที่เข้ามากรอกแบบฟอร์มนี่แหละ เขาเป็น Lead ที่มีคุณภาพเลยล่ะ เพราะการคลิกลิ้งเข้ามา จากนั้นกรอกแบบสอบถามของเราทั้งหมด แสดงว่าเขาจะต้องมีความสนใจในตัวสินค้าหรือบริการของเราพอสมควร

**2.จัดทำ Poll ออนไลน์**

การจัดทำ Poll ออนไลน์ เป็นอีกช่องทางการเก็บ Lead ที่นิยมอย่างหนึ่งเนื่อง ซึ่งทำได้ง่ายๆ ตัวอย่างเช่นการจัดทำโพล โดยใช้ google form และกระจายลิ้งไปยังช่องทางๆต่าง และที่สำคัญคือข้อมูลที่ได้จากการทำ Poll จะแสดงให้เราเห็นในรูปแบบของข้อมูลสถิติ ซึ่งจุดนี้แหละโดนใจนักการตลาดสุดๆ

Poll และ Surveys แตกต่างกันตรงที่ Poll จะได้คำถามที่เราต้องการทราบแบบชัดเจน ส่วน Surveys จะให้อิสระให้ตอบความถามมากกว่า

**3.มี Feedback Buttons**

เป็นอีกหนึ่งฟังชั่นที่ทำให้เราเห็นกันไปเลย ว่าเว็บไซด์สินค้าของเรานั้นมี feedback ที่ดีหรือไม่ โดยส่วนใหญ่ Feedback Buttons มักจะให้ลูกค้าหรือ users ที่เข้ามาใช้งานหน้าเว็บของเรา เลือกระหว่าง yes หรือ no ให้ user เลือกไปเลยว่าเว็บไซด์ของเรานั้นเป็นอย่างไร

**4.ทำกิจกรรมร่วมสนุก**

ให้หลีดได้เข้ามาทำกิจกรรมเพื่อแลกกับของตอบแทนบางอย่าง วิธีเก็บแบบนี้จะมี user เข้ามาเยอะมากกว่าวิธีที่ได้กล่าวไป แต่ user เหล่านั้นจะกลายเป็น Lead หรือไม่นั้น ขึ้นอยู่กับรูปแบบของกิจกรรมและของตอบแทนด้วยนะคะ โดยส่วนใหญ่การเก็บ Lead แนวนี้จะเน้นการ awareness เป็นหลัก เหมาะการเก็บ Lead ที่ไม่คาดหวังผลลัพท์มากนัก เน้นการมีชื่อ เป็นที่รู้จัก และคาดหวังว่าจะมีผู้ติดตามเพิ่มขึ้นค่ะ

**5.ลงทะเบียนงานออฟไลน์**

การเก็บ Lead ไม่จำเป็นจะต้องอยู่ในรูปแบบของออนไลน์เสมอไป การลงทะเบียนในงานออฟไลน์ก็นับว่าเป็น Lead เช่นเดียวกัน แถมยังมีแนวโน้มที่จะเป็น Lead ที่มีคุณภาพอีกด้วย เพราะการที่ user มาลงทะเบียนกับเรา นับว่าเขาจะต้องมีความสินใจในตัวสินค้าหรือบริการของเราไม่มากก็น้อยแล้วค่ะ

**6.การเขียน Content**

เขียน content ให้ตรงกับเป้าหมายที่เราต้องการ จากนั้นนำ content มาให้โหลดฟรีๆอาจจะเป็นรูปแบบของ E-book, Presentations หรือ tools บางอย่าง โดยมีข้อแม้ว่าจะต้องกรอกข้อมูลเล็กน้อย เพียงเท่านี้เราก็ได้ Lead มาง่ายๆแล้วค่ะ

![](/blog/img/หห.jpeg)

## **:: ช่องทางการเผยแพร่ content ไปยัง Lead**

**Social media :** เป็นช่องทางที่นิยมและง่ายต่อการเผยแพร่ที่สุด ต้องยอมรับเลยว่าในทุกวันนี้ social media เกือบจะกลายเป็นอีกหนึ่งปัจจัยที่เราแทบขาดไม่ได้แล้ว อย่างน้อยใน 1 วันจะต้องมีสักครั้งที่เข้า social media ทำให้ผู้ให้บริการทุกประเภท จะมีช่องทาง social media เป็นของตัวเอง เช่น Facebook, YouTube, Twitter, Instagram เป็นต้น

**E-mail :** ถ้าคุณเป็นบริการที่มีความเป็นทางการ หรือมี Lead ที่เป็น corporate การกระจาย content ผ่านทาง E-mail ก็อาจจะเป็นตัวเลือกที่ดี เพราะโดยธรรมชาติ Lead ประเภทนี้ มักจะใช้ E-mail ในการสื่อสารกันเป็นประจำ อีกทั้งยังมีความเป็นส่วนตัว สามารถโต้ตอบกับ Lead ของคุณได้ทันที

**SMS :** หลายคนอาจจะยังไม่ทราบว่า SMS สามารถนำมาใช้เป็นเครื่องมือทางการตลาดได้ เราสามารถส่งข้อมูลที่ต้องการสื่อสารกับ Lead ผ่านทาง SMS ได้เลย การกระจายข้อมูลผ่านช่องทางนี้ จะสามารถเข้าถึง Lead ได้ทันที และมีอัตราการเปิดอ่านสูง เพราะฉะนั้น Lead ของเราจะทราบข้อมูลทันที โดยที่ไม่ต้องค้นหาเองค่ะ

**Google Ads :** เป็นช่องทางที่ทุกบริการจะต้องมี เนื่องด้วยพฤติกรรมของผู้บริโภคที่มักจะค้นหาสินค้าหรือบริการใดๆ ทาง google ก่อนเสมอ ทำให้ google มีอัตราในการพบเจอเว็บไซด์หรือสื่อต่างๆได้มากที่สุด เพราะฉะนั้น google ads ก็สิ่งที่ขาดไม่ได้ในปัจจุบัน

ทั้งหมดนี้ เป็นเพียงส่วนหนึ่ง ในการเก็บ Lead และวิธีเผยแพร่เท่านั้น ยังมีวิธีอีกมากที่สามารถเก็บ Leadได้อย่างเนียนๆ หากคุณมีวิธีเก็บ Lead ที่นอกเหนือจากนี้ ก็สามารถนำมาแชร์เป็นความรู้เพิ่มเติมกันได้นะคะ



> หากคุณ ต้องการเพิ่มช่องทางทางการตลาดหรือต้องการเพิ่มความสัมพันธ์กับลูกค้า (CRM)ให้มากขี้น ThaiBulKSMS ผู้เชี่ยวชาญด้าน SMS Marketing ให้คุณเข้าถึงลูกค้าได้อย่างตรงกลุ่มเป้าหมายมากขึ้น
>
> ศึกษาเพิ่มเติมได้ที่: www.ThaiBulkSMS.com หรือติดต่อหมายเลข 02–798–6000
