---
title: รู้หรือไม่ รหัสใต้ฝา ลุ้นรวยเปรี้ยง ใช้เทคโนโลยีอะไร
thumbnail: /blog/img/istockphoto-1097799990-612x612.jpg
date: 2019-07-11T01:44:25.683Z
description: >-
  รู้หรือไม่ รหัสใต้ฝา ลุ้นรวยเปรี้ยง เขาใช้เทคโนโลยีอะไร ?"อย่าช้า!! ลุ้นรวย กด
  ดอกจัน ศูนย์ๆๆๆ สี่เหลี่ยม แล้วโทรออก"  เชื่อว่าคุณต้องคุ้นเคย
  และติดหูจากสปอตโฆษณา ของแบรนด์ดัง ที่ใช้กลยุทธ์การร่วมสนุกชิงรางวัล
  กับผู้บริโภคแบบนี้มาบ้างแน่นอน  แต่คุณเคยสงสัยหรือไม่ ว่าเทคโนโลยี
  ที่ใช้ในการลุ้นรหัสชิงโชคใต้ฝาแบบนี้ เขาใช้เทคโนโลยีอะไร  ThaiBulkSMS
  จะเล่าให้ฟังค่ะ
---
รู้หรือไม่ รหัสใต้ฝา ลุ้นรวยเปรี้ยง เขาใช้เทคโนโลยีอะไร?

**"อย่าช้า!! ลุ้นรวย กด ดอกจัน ศูนย์ๆๆๆ สี่เหลี่ยม แล้วโทรออก"** เชื่อว่าคุณต้องคุ้นเคย และติดหูจากสปอตโฆษณา ของแบรนด์ดัง ที่ใช้กลยุทธ์การร่วมสนุกชิงรางวัล กับผู้บริโภคแบบนี้มาบ้างแน่นอน แต่คุณเคยสงสัยหรือไม่ ว่าเทคโนโลยี ที่ใช้ในการลุ้นรหัสชิงโชคใต้ฝาแบบนี้ เขาใช้เทคโนโลยีอะไร ThaiBulkSMS จะเล่าให้ฟังค่ะ 



เทคโนโลยีที่ใช้ ในการตลาดแบบ “ส่งรหัสใต้ฝา” นี้ก็คือ “USSD” USSD ย่อมาจาก Unstructured Supplementary Services Data เป็นบริการคล้ายๆการส่ง SMS ค่ะ แต่จะแตกต่างกันคือ ข้อความที่ได้รับจากระบบ USSD จะไม่ถูกบันทึกลงบนอุปกรณ์มือถือเหมือน SMS พูดเรื่องทางเทคนิคนิดหน่อย .. USSD จะส่งผ่านช่องทาง Signalling Channel ของระบบ GSM และมีความยาวที่ไม่ยาวมาก มีขนาดเพียง 182 byte 

ข้อดีของ USSD คือ สามารถใช้งานได้ในโทรศัพท์มือถือที่ใช้ระบบ GSM รวมถึงมือถือทุกรุ่นที่รองรับบริการ SMS เช่นกัน โดยไม่ต้องอาศัยการเชื่อมต่อกับ อินเตอร์เน็ต ค่ะ

**แล้วองค์กรส่วนใหญ่ ใช้ USSD มาช่วยในธุรกิจด้านใดบ้างล่ะ?** จากที่เห็นแบบเด่นๆ ที่จั่วหัวไปแล้ว นั่นก็คือการส่ง “รหัสชิงโชค” จับรางวัลผู้โชคดี นั่นเอง การส่งรหัส USSD เพื่อลุ้นรับของรางวัลต่างๆ เป็นการใช้งานยอดนิยม สำหรับแบรนด์ที่ต้องการ สร้างกิจกรรมทางการตลาดกับลูกค้า ในแง่ของการอำนวยความสะดวกให้ลูกค้า ก็พบเห็นกันบ่อยค่ะ เช่น การตรวจสอบยอดเงินคงเหลือของ บริการโทรศัพท์มือถือเครือข่ายต่างๆ สามารถเช็คยอดเงินได้ ด้วยการกดรหัส USSD ตามที่แต่ละเครือข่ายได้กำหนดไว้

อ่านมาถึงตรงนี้ คุณอาจจะเริ่มสนใจ การนำ USSD ไปใช้ในการจัดกิจกรรม การตลาดให้แก่องค์กรของคุณแล้วใช่มั้ยคะ ^^ ไม่ว่าอย่างไร คุณสามารถปรึกษากับทีมงานของ ThaiBulkSMS ได้เสมอค่ะ เรายินดีให้คำปรึกษาแก่คุณ (ปรึกษาฟรี ไม่คิดตังค์ด้วยนะ)

เราเชื่อว่าจากประสบการณ์มากกว่า 10 ปี เราสามารถแนะนำ และเลือกช่องทางการสื่อสารกับลูกค้า หรือจัดกิจกรรมทางการตลาดกับลูกค้าผ่าน SMS หรือ USSD ให้แก่คุณได้ดีแน่นอนค่ะ
